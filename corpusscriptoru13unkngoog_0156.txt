10

15

44( 145 >x-

oculo, et sonus aure, et odor naribuS, et sapores palatO, et
tactilia tactu. Ita et ea quae incomprehensibilia sunt fide per-
cipiuntur. Et quemadmodum unicuique sensui inest vis naturalis
percipiendi ea quae ei semel data sunt ut perciperet, ita et
fides vim habet percipiendi ea quae sub scientiae sensibus non
cadunt; quae simul ac percipit miratur, sed non declarat. Et
quemadmodum scientia et sermo de eis quae suh sensibus po-
nuntur animam implent cum anima cognitionem eorum in se
recipit, ita et ea quae supra sensus sunt animam admiratione
implent cum per fidem perceptionem eorum recipit.

Ecce et illud quod tenemus: < Deum omnia ex nihilo fecisse »,
per fidem tantum habemuS, sicut dixit etiam Apostolus ¹: < Fide
intellegimus aptata esse saecula verbo Dei, ut ex invisibilibus
visibilia fierent ». Quod si fide accipimus naturas ex nihilo factas
esse et alia opera *ex eis constituta esse, quid de ‹< fieri » Dei
sentire aut dicere possimus? De hoc enim Evangelista et Apo-
stolus nihil amplius dicere potuerunt quam eum factum esse
et unde factus sit. Iohannes quidem dixit: ‹< Verbum caro factum
est et habitavit in nobis »; et Paulus ²: « Misit Deus Filium
suum factum ex muliere »; sicque amb0, mysterii eius qui factus
est conscii, Enti, id est, Filio consubstantiali, vocabulum < fieri »,
quod pro more de carne, homine, ceterisque creaturis praedi—
catur, tribuerunt. Ille dicit Verbum carnem ‹< factum esse »3
hic vero Filium ‹< factum esse » hominem. Hic non dixit homi-
nem qui de more fit cum non exsistat factum esse, neque ille
carnem recenter factam esse; sed ambo < fieri » ei qui exsistit
tribuerunt, non per opinionem, nec per acceptionem, nec per
derivationem, nec per appellationem metaphoricam, ita ut alter
« sit » et alteri ⁴< fieri >› tribuatur, sed per veritatem secun dum
naturam rei ipsius, Quod mysterium, cum revera ita factum
sit sicut scriptum est, comprehendi nequit sive scientia nostra,
sive scientia cuiuslibet· virtutis spiritalis, sive etiam scientia
sanctorum apostolorum et evangelistarum, sed tantum scientia
eius qui factus est, intellegi potest. Ipse enim soluS, cum suo
Patre et Spiritu eius sanct0, cognitionem adaequatam actionum
suarum possidet; ceterae vero creaturae ex auditu tantum per
fidem doctrinam de huiusmodi rebus accipiunt. Nam illud quod

¹ Hebr„ ιι, 3. —— ² Gal„ tv, 4.

xus· — Β. - xxvn. 10

p. 194.

