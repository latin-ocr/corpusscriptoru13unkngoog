«εκ 4⁴ ›x—

modum unitas ex uno agnoscitur, ita etiam dualitas ex duobus
constituitur. Et si Christus numeratur duo ubi inhumanatus
est, illud verbum < inhumanatus est » repudiatur, et illud «- unus
est » solvitur, et illud ‹ creditur unus ex trinitate » falsum
evadit, quia, sicut diximus, unus ex unitate agnoscitur, duo au-
tem ex dualitate. Qui vult recte credere debet confiteri Christum
esse unum, sicut Patrem, et Spiritum sanctum, nec existimare
quod Christus propter corporalitatem numerandus sit duo. Ete-
nim, si hoc ei accidisset, iam nos non inveniremur in ipsc,
sed ipse propter nos unitatem suam perdidisset. Corpus enim
ad aliam personam non pertinet ut numeretur solum et seor-
sim, sed ipsius Dei est qui naturaliter incorporeus agnoscitur.
Si ita non credatur, iam hoc non esset inhumanatio, sed mera
adhaesio secundum quam Deus omnibus adhaerere videtur. Ete-
nim, natura eius a nullo remota est aut longe stat, sed, ut in-
finituS, praesens est omnibus licet omnia ab eo remota sint;
et dum hoc modo omnibus praesens est et in omnibus est, haec
tamen adhaesio non dicitur incorporatio nec unio personalis.
Neque hoc sensu dicitur sumpsisse aliquam naturam, vel ali-
quam creaturam factam esse corpus aut corporalitatem aut
carnem eiuS, sed unumquodque horum permanet in eo in quo
agnoscitur, et Deus etiam permanet, sicuti est, in eo quod na-
turaliter habet. Neque Deum credi id quod est, vel omnem
creaturam id quod facta est, neque Deum omnibus esse prae-
sentem licet omnia ab eo remota sint, existimantur res pro-
digiosae aut mysteria.

Itaque neque homo neque caro prius facta est et agnita *se-
cundum suum esse et numerum, ut simul cum Deo numerari
possit; sed, sicut scriptum est, Verbum factum est caro sine
mutatione, et mansit naturaliter id quod erat, et agnoscitur
esse eadem persona et natura, olim et nunc: olim quidem
incorporeum, incompositum, invisibile et intactile; nunc vero
corporeum, carnale, visibile et tactile, salva apud unumquod-
que horum sua immutabilitate. Quod si existimamus ipsum carni
adhaesisse sicut aliquid alicui, vel sicut margaritam auro, vel
sicut aliquam formam alteri, aut auctionem numeri inde accipere
videtur, aut ipsum esse aliud, hoc vero aliud, sentire debemus:
sicque nulla est ratio verbis illis utendi quae de dispensatione
dici solent, corporalitate, inquam, et inhumanatione et unione,

10

 

