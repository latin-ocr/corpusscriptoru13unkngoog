10

15

ventus ut homo ». Quia suscepit se hominem fieri, ut sic hominem
denuo crearet, non recusavit fieri etiam secundum ordinem quo
unusquisque nostrum fit et incipere unde incipimus, Adamus
enim primum quoad corpus formatus est, et deinde per inspi-
rationem animam viventem accepit. Rursum etiam unusquisque
nostrum in utero primum corpus fit, et, secundum legem a Crea-
tore statutam, in eo etiam anima creatur: « Creavit Dominus
spiritum hominis in eo ¹ ». Ita et secundus AdamuS, cum vellet
ut secundum initium generi nostro constitueretur, quo qui cor-
porales et mortales in Adamo erant, spiritales et immortales
in ipso essent, hinc, id est e carne, ipse etiam incepit sicut
Adamus in principio et omnis homo quovis tempore. Nec nobis
mirandum est. Ille enim qui de , caelo ad terram descendit et
de throno in uterum venit, non recusaturus erat etiam a carne
incipere. Quapropter Iohannes evangelista, haec considerans,
non dixit: « Verbum factum est homo », quamvis sciret ipsum
perfecte *inhumanatum fuisse, sed: « Verbum caro factum est,
et habitavit in nobis ».

Obstupesce ergo, o sapienS‚ et mirare quomodo Verbum Dei
se diffudit in utero, et incorporatum est, et caro factum est, et
seipsum per Spiritum sanctum formavit secundum omnes simi-
litudines nostraS, et omnem compositionem nostram sibi sumpsit,
et nostrum corpus corpus suum animamque nostram animam
corporis sui esse ostendit, et modo incomprehensibili et ineffabili
nobis unitum est. Ipsum enim est qui vere formatum est, quia
participavit sanguini et carni, et incarnatum est, et delineatum
est, et constitutum, et membris praeditum, homo perfectus, ma-
nens tamen Deus perfectus absque mutatione sicuti erat. Quia
factum est, creditur esse caro; quia vero non mutatum est, agno-
scitur carnem habere. Haec igitur Iohannes contemplabatur cum
clamaret et diceret: ‹ Verbum caro factum est »; haec et Paulus
considerans dixit: ‹ Misit Deus Filium suum, factum ex mu-
liere, factum sub lege ». Per illud « factum sub lege » ostendit
etiam eum perfecte inhumanatum esse, quia caro sine anima
non solet sub lege fleri, nec Deo subiici, nec mandata eius
servare. Sed quemadmodum omnis Iudaeus qui sub lege erat
corpore et anima constabat, non autem corpore tantum sine

² zum.. 111, 1.

p. 183.

