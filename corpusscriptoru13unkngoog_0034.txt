2³)

4423)»

et Angeli gloriam in altissimis ei dederunt; sed in quibus al-
tissimis exsistat non dixerunt. Quod si quae eius sunt a spiri-
talibus non apprehendantur, quis de eo loqui posset, vel ubi
sit ostendere? Itaque natura eius ab omnibus naturis aeque re-
mota est. Etenim, non partibus constitutus est, nec magnitudo
eius sub mensuram cadit, ut secundum mensuram creaturis re-
motus vel proximus sit. Ultra mensuram et ultra pondus et
citra regulam mensoris exsistit. Non enim regulatur, nec men-
suratur, nec appenditur, nec capitur, nec deprehenditur. Quia
initium eius invisibile est, finis eius apprehendi nequit3 ubi-
cumque mens eum apprehendere voluerit, eam effugiet. Prae
Deo enim mens crassa est, et prae subtilitate eius est corpus
et res materialis. Etenim didicimus solummodo credere quod
est; sed quomodo, quantuS, ubi sit: nos latet et etiam omnes
spiritales ordines qui nobis superiores sunt. Quod enim com-
prehendi non possit magis eum manifestat. Nam creatura quo
magis deprehenditur eo magis cognoscitur, et quo magis attin-
gitur eo magis celebratur, siquidem per investigationem virtus
eius solet revelari et operatio eius manifestari. Creator vero
non ita se habet; sed laudatur quod non comprehendatur, et
quo minus deprehenditur eo magis admiratione implet inqui-
rentes se. Etenim, si eum comprehendere possemuS, per scien-
tiam nostram mensuraretur, et inveniretur aequalis creatura-
rum, et proximus et affinis omnibus quae facta sunt. Nunc ver0,
cum natura eius non videatur, nec ullo sensu percipiatur, nec
intellectu investigetur, ex nominibus quibus appellatus est et
ex creaturis quas condidit, intelleximus dumtaxat, quasi signO,
eum esse. Quomodo vero *sit, quantus sit, a quo tempore sit,
ubi sit et quousque sit, nec ulla creatura, nec mentes Sera-
phim, nec intellectus Cherubim, nec facultates Angelorum, nec
cogitationes omnium rationalium assequi possunt.

Hoc est Ens sanctum, Deus noster, qui habet ex aeterno
quidquid habet; simul atque < est », possidet etiam omne bonum
quod ad naturam suam pertinet. Nomina, quibus natura eius
manifestata est, haec sunt: Ens, DeuS, Dominus, AeternuS, In-
creatuS, Supra tempora, Factor, Creator, SapienS, Ordinator
omnium, Ornator omnium, Bonus, Misericors, Benefactor, DiveS,
Plenus, 'Fortis, Potens, Rex, Perfectus, Sabaoth, El-saddai,
Dominus dominationum, Dominus virtutum, Adonai, Deus Abra-

